{
  "name": "Jindřich Sitta",
  "answers": [
    "",
    "",
    "",
    ""
  ],
  "program": "http://www.senatorproplzen.cz/",
  "motto": "Za svou kvalifikaci pro Senát považuji svůj život.",
  "about": "Přesto, že jsem se narodil (15. srpna 1955) v Praze, rozhodl jsem se v roce 1987 nastoupit na chirurgické oddělení ve Vojenské nemocnici v Plzni. Od té doby zde už krásných 33 let žiji se svou rodinou. Z Plzně jsem odjížděl na svou první vojenskou misi do Perského zálivu a sem mezi Plzeňáky jsem se vracel lízat si své rány. Obdobné to bylo i u mé druhé a třetí mise, kdy jsem odjížděl už jako velitel 6. Polní nemocnice do Albánie při humanitární krizi a následně do Turecka na zemětřesení.\n\nPo listopadu 89 jsem v Plzni začal i podnikat, a to v oboru projektové přípravy, inženýringu a přípravy staveb. Máme stabilizovaný tým zaměstnanců i spolupracovníků a v Plzni a v Plzeňském kraji existují již významné stopy naší práce.  Jako příklady bych mohl zmínit některé z nich. Rád vzpomínám na práce při záchraně a odstranění havarijních stavů kláštera v Pivoni, ale za těch 30 let jsou to doslova stovky různých staveb po celém Plzeňském kraji a je jedno, zda se jedná o dopravní, vodohospodářské či pozemní stavby. Přímo v Plzni bych zmínil parkovací dům ve Fakultní nemocnici na Lochotíně. \n\nV posledních 15 letech se snažím o znovuobnovení lokality Dvora Krasíkov v podhradí stejnojmenného hradu.  Je to sice spousta práce, výsledky jsou viditelné velmi pomalu, ale musím na rovinu přiznat, že je to moje srdeční záležitost. \n\nPlzeň je a zůstane mým domovem. Vychovali jsme zde své děti a máme tu pevná přátelství. Každý rok s partou kamarádů na poslední adventní neděli stoupáme s hudebními nástroji na věž kostela Sv. Bartoloměje. Nahoře v místnosti před ochozem hrajeme a zazpíváme koledy, a vlastně tak pro nás každý rok začínají Vánoce už celých 10 let. Jednou nám síly určitě dojdou, ale ne letos a ne dnes.",
  "photo": true,
  "type": "senat",
  "reg": 9
}