{
    "name": "Koalice ČSSD, Patrioti Olomouckého kraje",
    "answers": [
        "Pro budoucnost Olomouckého kraje máme připravenu sadu receptů, a to pro všechny oblasti veřejného života. Abychom si byli jistí, že naše řešení jsou opravdu správná a reálná, spojili jsme se s osobnostmi a odborníky sdruženými v hnutí Patrioti Olomouckého kraje. Lidmi, kteří milují svůj kraj, ale nechtějí se \"špinit\" stranickou politikou. Základem našeho programu jsou zdravé finance: náš kraj se nesmí více zadlužit, ale zároveň zachováme objem investic a podporu spolkového života coby základu naší společnosti v maximální možné míře. Naším společným cílem je prosperující a atraktivní Olomoucký kraj, kde budou lidé rádi žít a nebudou odtud utíkat.",
        "Boj se suchem patří k základním pilířům našeho programu. Kraj nesmí vyschnout - bez vody není život. Naším receptem pro boj se suchem je rozumný přístup k přírodě a naslouchání lidem. Prioritní pomoc musí směřovat zejména do oblastí, které jsou již nyní nejvíce ohroženy nedostatkem pitné vody. Navíc všechny plánované investiční akce, ale i koncepční a strategické dokumenty musí zohledňovat požadavek na zadržování vody v místě. Jsme si vědomi, že zeleň zadržuje vodu. Zdravé lesní porosty, aleje nebo remízky jsou našimi neocenitelnými spojenci nejen v boji proti suchu, ale také napomáhají čistému ovzduší a celkově ochraně klimatu. Podporujeme proto výsadbu a kultivaci zeleně v krajině.",
        "Budoucí prosperita kraje je závislá na kvalitní infrastruktuře. Trváme proto na urychlení dostavby dálniční sítě. To se týká především dokončení dálnice D1 a tím také obchvatu města Přerova, ale také výstavby severního propojení Čechy - Morava (D35). Nasleduje rozšíření sítě rychlostních silnic o klíčové tahy Olomouc - Šternberk (včetně obchvatu obou měst), Mohelnice - Zábřeh - Šumperk a Olomouc - Přerov. Prosperitu kraje ale tvoří také mix kvalitní železniční, silniční a komunikační infrastruktury. Z železničních projektů je po dokončení elektrifikace trati Olomouc - Šternberk - Uničov - Šumperk třeba zaměřit pozornost mimo jiné na zdvojkolejnění trati Přerov - Vyškov a zlepšení železničního spojení kraje s jihem Moravy a Brnem. V neposlední řadě vnímáme dlouhodobé podfinancování místní sítě komunikací a podpoříme obce v její obnově.",
        "Kraje sice dostaly do vínku řadu pravomocí a samostatných kompetencí, ne vždy však s nimi jde ruku v ruce i dostatečné financování a možnosti daňového určení. Budeme proto usilovat o legislativní změny, které by v tomto zajistily nápravu. Zákonodárnou iniciativu na to kraj má."
    ],
    "program": "https://receptprokraj.cz/volebni-program/",
    "motto": "Recept pro kraj",
    "type": "kv",
    "leader": {
        "name": "Jiří Zemánek",
        "about": "Na střední Moravě jsem se narodil, prožil zde většinu svého dosavadního života, založil rodinu a vychoval děti. Jsem s tímto krajem celoživotně spjatý a chci mu vracet to, za co mu vděčím. Z pozice 1. náměstka hejtmana Olomouckého kraje proto směřuji svůj elán a energii primárně do rozvoje našeho regionu. Vidět jeho rozvoj, ke kterému svým dílem navíc sám mohu přispívat, mě naplňuje optimismem a sílou do dalších bitev. Bitev o rozpočet, strategii a priority, ale především o zájmy lidí, obyvatel Olomouckého kraje, o vaše zájmy. O politiku a veřejný život jsem se vždy aktivně zajímal a více než dvacet let jsem postupně sbíral zkušenosti jako zastupitel, radní a místostarosta města Šternberka, zastupitel Olomouckého kraje a poslanec Parlamentu ČR. V současné době vykonávám funkci ekonomického a investičního náměstka Olomouckého kraje. Protože jsem přesvědčen, že každý, kdo jednou vstoupí do politiky, by měl mít za sebou profesní dráhu v „běžném“ povolání a reálném životě, nejvíce si cením zkušeností, které mi poskytly roky, kdy jsem působil jako učitel na základní škole ve Šternberku. Podílet se na výchově a vzdělávání našich dětí, spoluvytvářet jejich budoucnost, je spojeno s velkou pokorou a porozuměním. Právě tyto zkušenosti jsem si přenesl i do služby pro Olomoucký kraj.",
        "quote": "Zodpovědnost k veřejným financím je na prvním místě.",
        "photo": true
    },
    "id": "olk/cssd-patrioti",
    "link": "https://krajskevolby2020.programydovoleb.cz/olomoucky-kraj/koalice-cssd--patrioti-olomouckeho-kraje"
}