{
    "name": "Trikolóra hnutí občanů",
    "answers": [
        "Chceme, aby se Jihočechům v našem kraji žilo spokojeně a aby byli hrdi na to, že pocházejí z jižních Čech. Tomu má pomoci program, který je v plném znění na  webu www.kerleska.cz. Ten pamatuje na přilákání kvalitních lékařů, na podporu domácí hospicové péče, na rozvoj odborného školství, ale máme přiraveny i projekty typu \"Vybudování skleníků u Jaderné elektrárny Temelín\", v nichž se bude celoročně pěstovat plodová zelenina a budou vytápěny odpadním teplem z elektrárny, nebo \"Aquapark\", který v jižních Čechách chybí - například českobudějovická plovárna je často zavřená kvůli opravám a rodiny s dětmi musejí jezdit za koupáním až do Rakouska. To je ostuda! Doslova jako nutnost pro všechny Jihočechy vnímáme řešit ceny elektřiny. Máme tu firmy E.ON a ČEZ a elektřina je drahá. Když tu stavěli jadernou elektrárnu, slibovali nám všem levnější elektřinu. A nesplnili. Na to jsme všichni hodně naštvaní. ",
        "Hodně se poslední dobou mluví o suchu, ale letošní léto pršelo tolik dní, že se ani nechce věřit, že se s tímto problémem potýkáme. Přesto i na sucho pamatujeme. Vedle obnovy vodních toků a nádrží je zásadní hospodaření s vodou na konkrétních pozemcích. Důležitý je přitom maximální vsak srážkové vody v konkrétním místě. Postaráme se o udržení vody v krajině, respektive její navrácení do krajiny. Stejně tak chceme ochránit čistotu vodních toků, které musíme důsledně chránit před zanášením nečistot z průmyslových areálů a devastací. V jižních Čechách zajistíme výstavbu zařízení, která likvidují komunální i průmyslové znečištění vod vypouštěných do toků. Vedle vodního hospodářství je pro nás důležitá zejména samostatnost v průmyslové i zemědělské produkci a v energetice. Ta z nás udělá bohatý region, kam půjdou rádi pracovat dobří učitelé i schopní lékaři.",
        "Jižní Čechy nejsou stále dálničně napojeny na Prahu a České Budějovice vyšly z nedávného průzkumu jako město s nejnebezpečnější dopravou v celém Česku. Vedle toho tu máme dražší parkové než v Praze. Takže doprava je velkým minusem a všichni jsme dost naštvaní na to, že takovou prioritu stále nikdo neřeší. V minulosti kraj zanedbával údržbu a modernizaci silnic II. a II. třídy a namísto toho stavěl silnice nové. Změníme tento přístup a vydáme se rychlejší, levnější a ekologicky šetrnější cestou. Modernizujeme nynější komunikace rozšířením vozovky, zmenšením poloměrů zatáček a snížením výškových rozdílů. Kraje dále řeší dopravní obslužnost a podle nás se i do té nejmenší obce musejí její obyvatelé dostat hromadnou autobusovou nebo železniční dopravou. Stejně jako návštěvníci do turisticky zajímavých lokalit. Podpoříme provozovatele autobusové a železniční dopravy. Zajistíme dostupnost obcí a měst.",
        "Budeme usilovat o co největší posílení pravomocí samospráv. Nechceme, aby o budoucnosti našich obyvatel rozhodoval od stolu úředník v Praze nebo v Bruselu. Z pozice kraje budeme nápomocni obcím v prosazování jejich zájmů a budeme jim pomáhat se získáváním peněz na potřebné projekty. Politika pro nás znamená především službu lidem. Na prvním místě jsou pro nás obyvatelé Jihočeského kraje. Kraj by měl také více obyvatelům a městům pomáhat. Nejsme příznivcem dotací z evropských fondů, když už je ale systém takto nastaven, musíme se snažit dotaci zajistit pro každou obec, nejen ty velké. Na úrovni kraje zřídíme kancelář pro pomoc s vyřizováním dotací pro malé obce do dvou tisíc obyvatel."
    ],
    "program": "https://kerleska.cz/program/",
    "motto": "Máme plán pro Jihočeský kraj.",
    "type": "kv",
    "leader": {
        "name": "Ivana Kerlesová",
        "about": "Majitelka PR agentury, České Budějovice. Byla spoluzakladatelkou hnutí Trikolóra, dnes zde působí jako tisková mluvčí a místopředsedkyně jihočeské krajské organizace. Jako majitelka komunikační agentury se zaměřuje na Public Relations, komunikaci s veřejností a marketingové projekty. Z pozice tvůrce marketingových projektů částečně přispěla k budování image jižních Čech jako turisticky atraktivního a bezpečného regionu. S partnerem a dvěma dětmi žije v Českých Budějovicích. „Jsem holka z paneláku. Narodila jsem se do rodiny řidiče z povolání a úřednice, která v 45 letech téměř ohluchla. Mamka je od té doby v plném invalidním důchodu, takže velmi dobře vím, jak žijí lidé se zdravotním postižením. Přestože mí rodiče patřili do nižší střední třídy, dopřáli mně i mému bratrovi to nejlepší vzdělání. Dodnes jim za to děkuji. Oba nás vedli k samostatnosti a pozitivnímu přístupu. Vychovávali nás v duchu 'když ti nikdo nepomůže, vždycky tě podrží tvá rodina'.\" ",
        "quote": "Přestože to dnes není moc populární, tak se držím přísloví: \"Bez práce nejsou koláče.\" \nVe sportu nebo v soutěži pak zastávám motto: \"Vzdát se je horší, než být poslední.\"\nA ve větě: \"Mějme se rádi!\" vidím základ našeho bytí a lidství.\n",
        "photo": true
    },
    "id": "jck/1227"
}