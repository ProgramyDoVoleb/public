{
    "name": "Komunistická strana Čech a Moravy",
    "answers": [
        "Chci zdůraznit, že musíme zajistit, aby na občany našeho kraje co nejméně dolehla blížící se krize. Nikdo totiž neví, jak se dopady koronavirové krize do života občanů promítnou. Takže k prioritám v Jihočeském kraji patří zajištění funkčního a dostupného zdravotnictví, udržení dopravní obslužnosti, dosažení co největší zaměstnanosti, či zlepšení financování sociálních služeb. Dalším bodem je urychlené dostavění dálnice D3, jež by měla být do čtyř let v provozu. Problémem je, že v krajích příliš rozhodují koaliční rady a vítězí lobby. Dalším nedostatkem je, že se začne v jednom volebním období realizovat určitý projekt, v tom dalším se zastaví, poněvadž vládnoucí strany mají jiné zájmy. V našem kraji nemáme koncepci, která by měla dlouhodobou platnost. Takže by koalice v jihočeském kraji měly dokončit budování toho, co ty předchozí rozpracovaly. Bez ohledu na vzájemné stranické rozmíšky. Jde o to, aby strany nebojovaly mezi sebou, neboť jde přece o nás, o budoucnost občanů našeho kraje!",
        "Jde o poměrně význačný problém. Nedá se nicméně říct, že by v jižních Čechách nebyly zdroje a zádrže vody. V jižních Čechách je zejména v severovýchodní části takové množství rybníků, že zádrž vody je vskutku veliká. Přesto je problematické, že jsme na rozvodí dvou řek, ale Dyje nám odvádí vodu jinam. A zde lze uvažovat o tom, že by se určité korekce odtékající vody měla udělat. To ale udělá změna obdělávání půdy. EU nás neměla podporovat v tom, že nebudeme obdělávat půdu, ale místo toho vytvoříme pastviny. Namísto toho jsme měli být vedeni k tomu, abychom chovali skot a prasata. Doplním, že Jihočeský kraj se účastní řady mezinárodních projektů, z nichž je možné čerpat peníze na opětovné zalesňování, obnovu mokřadů, vodních nádrží a dalších opatření k zadržování vody. Palčivým problémem jsou zejména velké plochy odlesněné kůrovcovou kalamitou. Tyto plochy je proto nezbytné v co nejkratší době opět zalesnit.",
        "Co se železnice týče, podpora státu by měla být na vyšší úrovni. Dnes se investují nemalé částky ze Státního fondu dopravní infrastruktury (SFDI) do železnice, a to nejen do výstavby a modernizace drah, ale i do údržby a provozování celostátních nebo regionálních drah. Nadto je zapotřebí do budoucna docenit roli železničních koridorů. Jihočeský kraj by měl mít opravdu funkční integrovaný dopravní systém. V jiných krajích již dnes můžete cestovat napříč celým krajem na jednu jízdenku kombinovaně vlakem, autobusem, a někde i MHD. Toto mně v jižních Čechách stále chybí. Jako pozitivum vidím, že Jihočeský kraj podepsal desetiletou smlouvu s ČD. Co se silniční sítě týče, potřebujeme urychleně dostavět dálnice D3 a D4. Aby se tak netvořily obrovské kolony na silnicích. Komplikací je, že dopravní stavby blokují různí aktivisti. Různé organizace a hnutí nyní blokují i dostavbu dálnice D3 na České Budějovice. Takže dostavba dálnice D3 je zatím ve hvězdách.",
        "Domnívám se, že si v dnešní době ještě mnoho občanů neuvědomuje, jak velký význam kraje a krajské samosprávy pro chod společnosti mají. Je zapotřebí si uvědomit, že jednotlivé kraje mají ve své kompetenci nejen tamější nemocnice, sociální služby, dopravní obslužnost, ale také střední školství, atd. Krajské zastupitelstvo má i velký význam například pro grantovou politiku, podporu obecních projektů, rozvoje obcí či podporu spolkové činnosti. A ve výčtu bych mohl dále pokračovat. Překážkou pro lepší fungování krajů je, že tyto více nevyužívají velkou možnost hájit zájmy svých obcí a měst, kdy mohou přes Asociace krajů spolu se Sdruženími místních samospráv a Svazem měst vyvíjet tlak na naši vládu či parlament."
    ],
    "program": "https://jckr.kscm.cz/cs/krajske-volby-2020",
    "motto": "JISTOTA,PRÁCE,BEZPEČNOST",
    "type": "kv",
    "leader": {
        "name": "Radek Nejezchleb",
        "about": "Narodil se v Třebíči, je ženatý, má dvě děti, a budou to již dva roky, co se stal „mladým“ dědečkem. S rodinou žije uprostřed malebné přírody České Kanady na Jindřichohradecku v obci Kunžak. Zaměstnancem Českých drah je již od roku 1992. Od malička ho provází sport, a tak ani dnes si bez něj svůj život nedovede představit. Ke sportu se vztahují i jeho ostatní aktivity. Zastává funkci předsedy TJ Kunžak a předsedy oddílu fotbalu. Co se jeho politických aktivit týče, je předsedou OV KSČM Jindřichův Hradec a členem Jihočeského Krajského výboru KSČM.",
        "quote": "Myslím si, že spousta politiků zapomíná na fakt, že politika je službou veřejnosti, nikoliv pro osobní prospěch. Z tohoto důvodu spousta našich spoluobčanů politiku vnímá jako špinavé řemeslo. Jsem přesvědčený, že jako obyčejný člověk, který si celý život vydělává z pozice zaměstnance a není nijak spjat s korupcí, mohu být zárukou všem poctivým, pracujícím lidem, že budu vždy prosazovat právo na jejich důstojný a spokojený život. V současné době je nejdůležitější zajistit, aby na občany našeho kraje co nejméně dolehla blížící se krize. K dalším prioritám v Jihočeském kraji pochopitelně patří zajištění funkčního a pro všechny občany dostupného zdravotnictví, udržení dopravní obslužnosti, dosažení co největší zaměstnanosti, zlepšení financování sociálních služeb, anebo zajištění kvalitního vzdělávání. Těch příkladů je pochopitelně víc. Musíme očekávat, že v době nastupující krize zde bude všeobecná snaha škrtat finance v jednotlivých resortech. KSČM se tudíž musí zasadit o to, aby se rozpočtové škrty nedotkly oblastí, které mají význačný dopad na kvalitu života občanů našeho kraje, ať už se jedná o sociální věci nebo zdravotnictví. V neposlední řadě je třeba, aby byl i v dalších letech zachován dotační program pro rozvoj venkova, kde se rozděluje ročně více než 100 miliónů korun. Pro mě jako člověka, který se zabývá problematikou dopravy, také stále chybí v Jihočeském kraji opravdu funkční integrovaný dopravní systém. A to bude jeden z úkolů pro nové zastupitele.",
        "photo": true
    },
    "id": "jck/47",
    "link": "https://krajskevolby2020.programydovoleb.cz/jihocesky-kraj/komunisticka-strana-cech-a-moravy"
}