{
  "people": [
    {
      "name": "Zdeněk Štefek",
      "reg": 47,
      "about": "Narodil se v Praze, trvalý pobyt má v Buštěhradě u Kladna. Absolvoval České vysoké učení technické, fakultu elektrotechnickou, bakalářskou zkoušku v oboru Výpočetní technika a inženýrský titul v oboru Ekonomika a řízení.  Je ženatý, má 2 syny.  Pracoval na různých pozicích - od skladníka elektrosoučástek, člena týmu tvořícího software pro banky, jako asistent poslance, jako IT technik, správce počítačové sítě nebo vedoucí Úseku organizačně technického zabezpečení informačního systému.  Působil i v řadách Komunistického svazu mládeže - několik období jako předseda, byl zapojen do řady mládežnických kampaní, od hnutí proti školnému po iniciativu proti rasismu. Aktuálně je též stínovým ministrem kultury KSČM, předsedou Komise pro zahraničně politickou strategii a vedoucím sekce kultury Komise sociální strategie ÚV KSČM.  V letech 2004-2008 si vyzkoušel opoziční práci v Zastupitelstvu Středočeského kraje, v roce 2012 byl opět zvolen zastupitelem a stal se radním pro oblast kultury a památkové péče Středočeského kraje, věnoval se také řízení Komise Rady Asociace krajů pro kulturu, památkovou péči a cestovní ruch a pracoval i v různých pracovních skupinách při ministerstvech, např. pro přípravu dotačních titulů IROP pro kulturu. Pozici zastupitele obhájil i v krajských volbách v roce 2016, kdy se stal předsedou klubu zastupitelů a od podzimu 2017 je i předsedou Výboru pro památkovou péči, kulturu a cestovní ruch Středočeského kraje.",
      "quote": "Mé heslo je Za důstojný a bezpečný život, a ne živoření, protože si myslím, že poctivý člověk, který chce pracovat a mít rodinu, by měl mít celoživotně zajištěny důstojné podmínky pro život svůj i svých blízkých. A uhájení a zlepšování podmínek pro důstojný život je v následujícím pocovidovém období náš hlavní úkol. Kultura člověka a života člověka musí být cennější než jeho zlato. Klíčové bude rozvíjet zdravotnictví a sociální služby. A to zejména v našich zařízeních, i když se nezříkáme možnosti přispět k řešení situace i v těch oblastech kraje, kde zpriva¬tizovaná zařízení potřebnou péči neposkytují. Mimo dalšího rozvoje již integrované dopravy se budeme zaměřovat i na zkapacitnění přetížených úseků, na zvýšení kvality cestování, na zachování a rozvoj systému slev (středočeské jízdné). Rozšíříme pomoc zejména malým obcím, to docílíme nejen dotacemi na infrastrukturu, ale i na služby, ať již se jedná o obchod, poštu nebo ordinaci. Nosné bude téma vody, sucha a záboru zemědělské půdy, s tím souvisí i podpora domácí zemědělské produkce a soběstačnosti. Podpoříme i bytovou výstavbu v obcích a navíc získáme byty pro policisty, zdravotníky, učitele a další potřebné profese. ",
      "links": []
    },
    {
      "name": "Ivan Cinka",
      "reg": 47,
      "about": "Je celoživotním Benešákem a Středočechem. Vystudoval Filosofickou fakultu UK Praha, obor teorie kultury. Profesí je novinář, zabývá se ale nyní paradoxně především ekonomikou. Téměř sedm let působí ve funkci předsedy Výboru pro dopravu Středočeského kraje. Spolu s ostatními stál u zrodu integrovaného dopravního systému na celém území Prahy a kraje, který je nyní těsně před dokončením. Jeho největším koníčkem je sport. Spolu s přáteli organizuje běžecké akce a sám závodí za Atletiku Benešov. ",
      "quote": "Nejdůležitějším úkolem v dopravě je dostat co nejvíce lidí z osobních aut do veřejné hromadné dopravy. Její neustálý rozvoj a zkvalitňování se musí stát celospolečenským zájmem.",
      "links": []
    },
    {
      "name": "Ladislava Šimková",
      "reg": 47,
      "about": "Pohybuje se jako dobrovolník v centrech pro zrakově postižené a zařízeních LDN. V tomto oboru vystudovala i sociální školu. Motivem toho všeho byla především  její babička, která ji učila života si vážit a ctít jedinečnost druhého člověka.",
      "quote": "Působím řadu let v sociálních sférách a nemohu se už dívat na vulgární jednání se seniory z pozic různých organizací, které si ze stáří udělaly byznys a samotný senior je pro ně jen pokladnička, která je na obtíž. Stejně tak je to s některými sociálními službami, azylovými domy, dětskými domovy nebo domy se zvláštním režimem. Doposud se snažím zlepšit podmínky životů našich spoluobčanů prostřednictvím pečovatelských, sociálních a úklidových služeb nabízených na Kladensku prostřednictvím nově vznikající firmy, kterou jsem trefně nazvala JELIEL, podle patrona chránícího ukřivděné. Věřím ale, že z pozice zastupitele dokážu udělat mnohem víc. Chci být nejen oporou potřebným lidem, ale především také »jejich hlasem«, který se nebude bát ozvat ve chvíli, kdy někdo bude jednat tak, jak nemá. Mým cílem, jako zastupitelky, je zvýšit kvalitu péče o sociálně slabé občany, jako jsou samoživitelky, senioři, hendikepovaní, děti opouštějící dětské domovy, ale také zvýšení odměn pro poctivé pečovatele a ošetřovatele v sociálních službách a navýšení pracovních míst v této oblasti, aby byl dostatek kvalifikovaných pracovníků.",
      "links": []
    },
    {
      "name": "Jindřich Havelka",
      "reg": 47,
      "about": "Dlouhá léta pracuje jako řidič záchranář u Zdravotnické záchranné služby Středočeského kraje a současně je zde zařazen na pozici krajského kontrolora provozu. Její stanoviště jsou rozmístěna po celém kraji. Díky svému zařazení se pohybuje po všech stanovištích kraje a citlivě vnímá nejen problematiku zdravotnickou, ale také problémy na úrovni sociálně zdravotnického pomezí. ",
      "quote": "Současné vedení kraje mělo v uplynulém volebním období jiné priority než podporu a vytváření dostatečných rezerv pro tyto oblasti. Dokonce vyhlásilo nulovou podporu v provozních dotacích pro své oblastní nemocnice.  Z těchto nemocnic byly v minulosti mnohdy vyvedeny do privátní sféry lukrativní obory a v oblastních nemocnicích bylo ponecháno to, co není pro privátní sféru tak zajímavé. Proto se tyto nemocnice bez výrazné podpory od zřizovatele neobejdou, a pokud se v této politice nulových dotací bude pokračovat i nadále, budou ztrácet dech. Potřeba tvorby rezerv se potvrdila i během období zaměřeného na potlačení pandemické krize. Problémy, které musely tyto organizace překonávat, byly na samé hranici jejich možností. Po celou dobu krize jsem stál v první linii a mohu říci, že vyčerpání nebylo jen fyzické, ale i psychické. Na problém s podfinancováním těchto oblastí jsem dlouhodobě upozorňoval i jako člen Výboru pro zdravotnictví kraje. Bohužel vedení kraje mělo jiné představy, a podněty z praxe nebralo v potaz. Problémy, které tento přístup přinesly, byly medializovány a obrázek si může udělat každý sám. Pokud bych byl zvolen, chtěl bych jednoznačně pracovat na podpoře, ozdravění a rozvoji jak oblasti zdravotnické, tak i oblastí na pomezí sociálně zdravotní. Demografický vývoj společnosti je neúprosný a populace stárne. Myslím, že i díky mému zaměstnání a dlouholeté praxi v těchto oblastech jsem schopen přinést nezkreslené požadavky z praxe na úroveň vedení kraje.",
      "links": []
    },
    {
      "name": "Václav Melša",
      "reg": 47,
      "about": "Je ženatý a má dvě dospělé děti. Pracuje 15 let jako obchodní zástupce významné světové společnosti.  Jako krajský zastupitel působí dvě volební období. Celou dobu se věnuje sociálním službám (10 let jako člen Výboru pro sociální věci). V současné době pracuje zároveň ve Výboru pro hospodářský a regionální rozvoj, vědu a výzkum. Velkou část svého volného času věnuje spolkové činnosti ve sportovním klubu jako sekretář fotbalového oddílu. Jeho koníčky jsou bonsaje a velká zahrada. ",
      "quote": "Mým cílem je podporovat sportující děti a mládež – to je ta nejlepší prevence patologických jevů. Za velmi důležité považuji sociální služby – ty by měly být výkladní skříní Středočeského kraje.",
      "links": []
    }
  ],
  "lastUpdate": "2020-08-06T05:51:13.015Z",
  "data": "stk/47"
}