{
  "people": [
    {
      "name": "Stanislav Navrkal",
      "reg": 47,
      "about": "Rybář, praktik, tatínek a dědeček a celoživotní kutil. Jeho život je spjatý s Blanenskem a jižní Moravou, kde studoval (v Brně na Střední průmyslové škole slévárenské) a kde žije a pracuje. Aktuálně působí jako předseda Kontrolního výboru Zastupitelstva Jihomoravského kraje, ale v životě prošel různými profesemi – od nižších pozic v soukromých společnostech až po místostarostu města Blanska.",
      "quote": "Hledám vždy taková řešení, která napomůžou občanům Jihomoravského kraje. Jsem týmovým hráčem, a proto jsem rád, že KSČM nabízí ten nejlepší tým pro náš kraj. Kraj zde musí být pro občany, ne občané pro kraj!“ ",
      "links": []
    },
    {
      "name": "Filip Zachariaš",
      "reg": 47,
      "about": "Pochází z Nemochovic, vesnice na pomezí okresů Vyškov a Kroměříž. Po základní školní docházce nastoupil na gymnázium v Bučovicích. A právě toto město se stalo jeho domovem a je jím dodnes. Studoval politologii a sociologii na Masarykově univerzitě v Brně a těmto oborům se věnuje i v praxi – připravuje analýzy, rozbory textů a mimo to se věnuje také organizování celé řady společenských a kulturních akcí. Ve svém volném čase rád sáhne po dobré knize, vypraví se na výlet po českých hradech a zámcích nebo jen tak ven s jejich fenečkou Bedřiškou. Samozřejmě ve výčtu jeho oblíbených činností nemůže chybět ani posezení s přáteli nad moravskými specialitami a vzhledem k tomu, že je členem sboru dobrovolných hasičů, tak celá řada aktivit s tímto členstvím spojená. Jako moravský patriot tvrdí, že Jihomoravský kraj je nejkrásnějším místem pro život, kraj skvělých lidí, nádherné přírody a úžasné atmosféry. Pojďme jej dále pro lidi rozvíjet!",
      "quote": "Neslibuji - pracuji!",
      "links": []
    },
    {
      "name": "Martin Říha",
      "reg": 47,
      "about": "Narodil se v roce 1969 v Brně. Své město, ale i Jihomoravský kraj má tzv. v krvi. Vystudoval Střední průmyslovou školu stavební v Brně a po dobu 25 let pracoval ve stavebnictví. V současné době pracuje jako specialista - rozpočtář staveb. Jedním z jeho koníčků je zahradničení. Snad i proto několik roků vedl v Brně organizaci Českého zahrádkářského svazu. V minulých obdobích, kdy byl městským zastupitelem Brna, ho nenechávalo klidným zejména netransparentní nakládání s majetkem města. I v oblasti investic jak minulá, tak i stávající vedení města zaostávala. Chce s občany, ale i s kolegy zvolenými ve volbách komunikovat a spravovat kraj tak, aby se v něm všem lidem žilo lépe a šťastněji. ",
      "quote": "Brno je jasnou součástí Jihomoravského kraje a ať chceme nebo nechceme, musí jeho rozvoj navazovat i na rozvoj kraje. Osobně chci k rozvoji kraje přispět prací především v oblastech dopravy, zemědělství, ekologie a investic. Podporovat dostupné bydlení, pomoci zájmovým spolkům, podpořit výstavbu Janáčkova kulturního centra a dalších kulturních a sportovních zařízení, ve spolupráci s Brnem vybudovat domov pro seniory, zahájit komplexní revitalizaci sítě silnic II. a III. tříd a zkvalitnit připravenost kraje na rizikové situace. Nyní je před námi velká výzva. Stále častěji se musíme prát s problémem, že jednou je vody moc a jindy málo. Já jako zahrádkář svádím tento souboj každý rok a nejsem v tom sám. Pokud chceme přežít, musíme především najít rovnováhu v soužití s přírodou! Žádný prostor pro klientelismus a protekcionismus, korupci, užívání dvojího metru a zbytečnou byrokracii!",
      "links": []
    },
    {
      "name": "Bohumil Smutný",
      "reg": 47,
      "about": "Pracuje jako manažer Mikroregionu Ivančicko a na srdci mu tak leží například osud ivančické nemocnice. Podobně jako mnoho dalších nemocnic v kraji, i tato se bohužel poslední roky potýká s obtížnou finanční situací. Spoustě rodičům zde navíc chybí dětské oddělení. Z pozice místopředsedy sociálně-zdravotního výboru zastupitelstva Jihomoravského kraje vždy podporoval navýšení financí na provoz všech zdravotnických zařízení v kraji, které se dostaly do finančních obtíží. ",
      "quote": "Za největší štěstí v životě považuji svoji rodinu. Přeji si, aby nejen moje dvě malé děti spokojeně vyrůstaly s jistotou, že budou mít zajištěné kvalitní zdravotnictví, sociální služby, hezké životní prostředí, krajina nebude jen usychat a život v obcích se bude rozvíjet. Zejména problém zdravotnictví je nutné řešit zcela zásadně, není prostor pro další experimenty. Podporujeme proto založení nové krajské soustavy zdravotnictví, která do budoucna zajistí a zvýší stabilitu celého systému. Hlavně nedopustím, abychom nechali padnout zdravotnictví a sociální služby v našem kraji. Aby rodiče neměli strach, kdo zajistí zdravotní péči pro jejich děti. Naopak děti, aby se nebály, kdo se zajistí potřebnou péči o stárnoucí rodiče. Za sebe slibuji, že pokud KSČM dostane tuto příležitost, budu se i nadále stavět za zájmy a potřeby obyčejných lidí. Jihomoravský kraj - místo pro šťastný a zdravý život všech generací.",
      "links": []
    },
    {
      "name": "Zdeněk Tesařík",
      "reg": 47,
      "about": "Jeho domovem jsou Tvrdonice, na jihu Moravy u Břeclavi. Jelikož pochází z vesnice, má nejblíže k zemědělství, spolkové činnosti a komunální politice. Před vstupem do veřejného života pracoval v bance. Od roku 2002 zastává pozici starosty obce a od roku 2016 je i členem jihomoravského zastupitelstva. Vždy ho zajímalo dění kolem něj, nikdy nestál stranou veřejného zájmu, pomáhal vždy svým spoluobčanům s jejich problémy. Zná činnost spolků a institucí, které v kraji působí. Může nabídnout své zkušenosti z komunální politiky. ",
      "quote": "Chci vytvářet podmínky pro spokojený, bezpečný a zdravý život každého z nás. Ctíme svobodu slova, ale umíme se i tvrdě zastat bezpráví a nespravedlnosti.  Chci spojit síly s vámi občany a společně zlepšit zdejší atmosféru. Všechny společně nás tíží dopravní obslužnost, problémy v sociální oblasti a místní zemědělce sucho. Jde nám přece všem o společnou věc, aby se nám tu spokojeně žilo a byli jsme hrdí na svůj kraj. Věřím, že i vy mně dáte důvěru a přispějete tak k tomu, že naše vítězství ve volbách nebude marné. Co slíbím, dodržím!",
      "links": []
    }
  ]
}
