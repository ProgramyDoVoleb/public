{
  "people": [
    {
      "name": "Ivo Grüner",
      "reg": 7,
      "photo": "ivo-gruner.jpg",
      "about": "Ivo Grüner je členem České strany sociálně demokratické od roku 1997. Od roku 2002 je místostarostou obce Žihle, kde se zároveň i narodil a žije zde celý život. V roce 2002 se poprvé stal obecním zastupitelem a od roku 2008 je krajským zastupitelem. Od téhož roku je rovněž náměstkem hejtmana Plzeňského kraje pro oblast regionálního rozvoje, fondů EU a informatiku, jímž je i dodnes.",
      "quote": "Ve své funkci podporuji především základní a střední školství, zdravotnictví a životní prostředí. Mým cílem je také poskytnout mladým rodinám přílěžitost k získání levnějšího a dostupnějšího bydlení."
    },
    {
      "name": "Jaroslav Šobr",
      "reg": 7,
      "links": [],
      "quote": "Rád bych, spolu se svými kolegy, přispěl k dalšímu rozvoji našeho krásného kraje a zlepšení života jeho obyvatel.",
      "about": "Po studiu na Pedagogické fakultě v Plzni jsem se věnoval učitelské profesi na druhém stupni základní školy ve Staňkově. V roce 2010 jsem byl pověřen řízením základní školy, v roce 2013 jsem byl na základě výsledku konkurzního řízení jmenován ředitelem. Od roku 2002 jsem zastupitelem města Staňkov, v období od r. 2010 až 2018 jsem byl neuvolněným místostarostou města, nyní jsem neuvolněným předsedou kontrolního výboru. V roce 2012 jsem se stal zastupitelem Plzeňského kraje, v roce 2014 jsem byl zvolen radním pro kulturu a památkovou péči, v současnosti jsem předsedou Výboru pro výchovu, vzdělávání a zaměstnanost Zastupitelstva Plzeňského kraje. To mi umožňuje věnovat se školství ze širšího pohledu a podporovat řadu zajímavých projektů kraje i jednotlivých škol. Jako předseda Nadačního fondu na podporu technického vzdělávání mám možnost jednat s řadou významných firem v kraji a podílet se na podpoře spolupráce škol a zaměstnavatelů z regionu. Tyto zkušenosti bych chtěl využít, a pokud budu zvolen do krajského zastupitelstva, usiloval bych o zachování současné nabídky oborů na středních školách a zavádění nových podle požadavků zaměstnavatelů a trhu práce. Prioritou je udržení kvalitního a dostupného zdravotnictví a dopravní obslužnosti v celém kraji. V souvislosti se suchem je velkou výzvou zajištění zásobování vodou pro všechny obyvatele a podpora projektů na zadržování vody v krajině..Mám rád přírodu a vše živé kolem nás. Věnuji se chovatelství a rád se projedu na kole v okolí Staňkova. ",
      "photo": "jaroslav-sobr.jpg"
    },
    {
      "name": "Jiří Struček",
      "reg": 7,
      "links": [],
      "quote": "Vše co dělám, dělám tak abych se mohl každému podívat zpříma do očí",
      "about": "Od roku 1998 jsem začal pracovat v komunální politice ve městě Tachově. V roce 2002 jsem se stal místostarostou a v roce 2014 starostou tohoto malebného městečka na západě Čech. V roce 2008 se mi podařilo propojit komunální politiku s krajskou a to vyvrcholilo mou funkcí náměstka hejtmana pro školství a sport. V současné době jsem předsedou Výboru pro sport a cestovní ruch Zastupitelstva Plzeňského kraje. Tato práce mne vždy moc bavila a naplňovala, protože jsem mohl spoluvytvářet budoucnost a realizovat dobré nápady pro Tachov a Plzeňský kraj, region kde žiji a chci dál žít. Měl jsem to štěstí, že tento rozvoj a úspěchy se děly pod hlavičkou ČSSD. Stranou, která dokáže vytvářet jistoty a radost lidem nejen v dobách prosperity, ale i v dobách, kdy se vše nedaří podle ideálních představ. Na tomto všem bych se rád podílel i v budoucnu s lidmi, kteří to myslí vážně a upřímně a nejsou členy ani podporovateli ČSSD jen z prospěchářství a protože se  jim to zrovna teď hodí ke svým osobním ambicím. K tomuto se přímo nabízí mé životní krédo „Vše co dělám, dělám tak abych se mohl každému podívat zpříma do očí“. Bohužel celá řada lidí v našem okolí to říci nemůže. K tomuto všemu jsou potřeba nejen blízcí rodinní příslušníci, ale také přátelé a lidi na které je možné se vždy spolehnout. Z tohoto důvodu je životně důležité abychom se všichni semkli a společně zachránili naší budoucnost a nemuseli přihlížet pravicovým experimentům a nevratným procesům ve společnosti českého národa. ",
      "photo": "jiri-strucek.jpg"
    },
    {
      "name": "Milada Emmerová",
      "reg": 7,
      "links": [
        "https://www.facebook.com/milada.emmerova"
      ],
      "quote": "Narodila jsem se na konci II.světové války v Plzni, které jsem zůstala navždy věrná. Vystudovala jsem zde Lékařskou fakultu Univerzity Karlovy a věnovala jsem se trvale vnitřnímu lékařství ve Fakultní nemocnici Plzeň. Po absolvování I.atestace jsem se stala navíc vysokoškolskou učitelkou na Lékařské fakultě UK v Plzni, ale i na Střední zdravotnické škole. Zakládala jsem nové pracoviště s barokomorou k realizaci léčby kyslíkem v přetlaku. Později jsem zakládala  metabolickou jednotku intenzívní péče. Toto vše bylo náročnou činností, kterou ráda označuji za „školu života“. V roce 1994 jsem se z podnětu tehdejšího předsedy ČSSD v Plzni Richarda Mareše vynořila z nemocniční „ponorky“ a zahájila jsem paralelní dlouholetou politickou činnost. V roce 1996 jsem byla poprvé zvolena do Poslanecké sněmovny Parlamentu České republiky, kde jsem ve zdravotně-sociálním výboru zastávala vedoucí funkce, včetně jeho předsedkyně. V roce 2004 jsem byla přijata do vlády České republiky jako ministryně zdravotnictví. Zatím jsem jako jediná v historii ČR předložila vládě Jiřího Paroubka „koncepci zdravotnictví“. Ta je zaparkována ve Strakově akademii v Praze. V roce 2008 jsem byla zvolena do funkce prvé hejtmanky v ČR. V  roce 2010 jsem se stala „skokankou“ ve volbách do Parlamentu, kdy jsem díky mnoha preferenčním hlasům obsadila 1.místo za ČSSD ! V roce 2012 jsem byla zvolena do Senátu Parlamentu ČR za Rokycansko, severní Plzeňsko a část Středočeského kraje. V roce 2001 jsem založila mezigenerační spolek Soužití 2001, kde se přednostně věnuji seniorům a zdravotně postiženým, ale i žákům  a studentům krajských škol. Všude tam, kde jsem působila, jsem se stala „nepsanou praktickou lékařkou“. I v tom vidím velký kus „politiky“, poněvadž umění jednat s lidmi je základem i úspěšné politické činnosti. V nadcházející předvolební činnosti počítám opět s tím, že v době koronavirové pandemie a jejího odeznívání budu besedovat s občany kdekoliv v kraji na toto, ale i na jiná témata. Nabídnu mnoha občanům i dosud vydané publikace, jichž jsem autorkou….např.Pivo a zdraví anebo Případ Sestra smrt, kdy jsem se zasloužila o osvobození zdravotní sestry s hrozbou doživotí.",
      "about": "Lékařka a vysokoškolská učitelka ve FN Plzeň a Lékařské fakultě Univerzity Karlovy v Plzni",
      "photo": "milada-emmerova.jpg"
    },
    {
      "name": "Milena Stárková",
      "reg": 7,
      "links": [
        "https://www.facebook.com/milena.starkova.9"
      ],
      "quote": "Mým rodným krajem je Sušicko. Brzy po mém narození rodiče odešli za prací a bytem do Kadaně. V tomto městě jsem navštěvovala základní školu a gymnázium. Po maturitě přišlo studium Vysoké školy zemědělské v Praze, kde jsem se krom studia ekonomiky a provozu zemědělství stačila také vdát. Ze severních Čech jsme se v té době vrátili zpátky do rodného kraje. Po promoci přišlo první zaměstnání v Jednotném zemědělském družstvu  Kolinec a bydlení ve starém mlýně v Ujčíně. Kancelář mě nelákala, pracovala jsem až do nástupu na mateřskou dovolenou jako zootechnička v Malonicích. Následovalo nejkrásnější období mého života - roky, kdy jsme s manželem vychovávali na malé vesnici naše dvě dcery. Od roku 1991 jsem několik let pracovala jako ekonomka, poté více než 20 let v ČSOB (dříve IPB) v sušické pobočce. K veřejnému dění jsem nikdy nebyla lhostejná. Psala jsem do regionálních novin a před 13 lety vstoupila do ČSSD. Jsem sušickou zastupitelkou a druhé volební období působím jako radní pro zdravotnictví Plzeňského kraje. Největším štěstím pro mne je moje dobře fungující rodina, manžel, maminka, děti a vnoučata.",
      "photo": "milena-starkova.jpg"
    }
  ]
}
