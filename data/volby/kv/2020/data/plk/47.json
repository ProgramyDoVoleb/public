{
  "people": [
    {
      "name": "Jiří Valenta",
      "reg": 47,
      "about": "Vystudoval Pedagogickou a Filozofickou fakultu ZČU v Plzni (2008/2011), Provozně ekonomickou fakultu  ČZU v Praze (2016), rigorózní zkoušku složil na Fakultě sociálních věd UK v Praze (2004), a disertační práci obhájil na LIGS University v Praze v oboru HR Management. Dříve působil ve VOŠ a SPŠE Plzeň (pedagogický pracovník (1990–2013). Byl členem Zastupitelstva města Plzně (2006 až 2014), členem Zastupitelstva Plzeňského kraje (2012–2016), předsedou Podvýboru pro ICT průmysl a eGovernment a členem Hospodářského výboru Poslanecké sněmovny PČR (2013-2017). Aktuálně je jako poslanec Parlamentu ČR (2013 až dosud), místopředsedou Výboru pro evropské záležitosti PS PČR, členem Delegace Parlamentu ČR do Parlamentního shromáždění Rady Evropy, Štrasburk (2017 až dosud). Je také členem Výboru pro výchovu vzdělávání a zaměstnanost Zastupitelstva Plzeňského kraje (2012 až dosud). Erudovaně a kvalifikovaně se může angažovat v oblasti školství, ekonomie, sociální politiky či např. zahraničních (přeshraničních) styků, mezi jeho zájmy patří politologie, genealogie (tvorba rodokmenů), numismatika (sbírání mincí), fotografování, cestování, sport (turistika, cyklistika, in-line brusle aj.).",
      "quote": "Do volební kampaně se zapojuji s dlouhodobým mottem: „slušnost – spravedlnost – solidarita“, jehož obsah se snažím naplňovat nejen ve své práci poslance PS PČR, ale i v osobním životě. Sociálně spravedlivá společnost by měla být cílem každého slušného politika, neboť lidé se rodí jako sobě rovní a není tak možné, aby i přes rozdíly v získaném ekonomickém postavení měli také rozdílný přístup k naplňování svých zákony garantovaných práv, možnostem získávání práce, ale i k dalším sociálním vymoženostem našeho státu, na jehož rozvoji se bez rozdílu podílely četné generace našich předků. Odmítám také přepisování dějin a s tím spojenou vlnu „obrazoborectví“. Vlastenectví, češství a slovanství, v kombinaci s levicovými hodnotami, pro mne jsou a vždy také budou velice důležitými aspekty a současně i hnacím prvkem v mé další politické práci!",
      "links": []
    },
    {
      "name": "Jan Bozděch",
      "reg": 47,
      "about": "Do krajských voleb vstupuje z pozice starosty městyse Klenčí pod Čerchovem. Tuto funkci vykonává již 6 let a za tuto dobu se mu spolu s kolegy v zastupitelstvu podařilo zrealizovat velké množství projektů. Je také místopředsedou Kontrolního výboru Svazu měst a obcí ČR, členem rady Svazku Domažlicko a členem Revizní komise Euroregionu Šumava. Působí i jako člen Sboru dobrovolných hasičů v Klenčí pod Čerchovem. Je domácí kutil. Jako starosta již nasbíral mnoho zkušeností, které by rád přenesl do krajské politiky. Jeho zájem směřuje do oblasti venkova a jeho rozvoje. ",
      "quote": "Klíčem k úspěchu je kvalitní dopravní infrastruktura, dostupné zdravotnictví a vyžití po rodiny s dětmi. Společně se musíme zasadit o udržení přírody, která je perlou našeho kraje a můžeme být právem hrdí na to, kde žijeme. Byl bych moc rád, kdyby se nám všem v našem kraji žilo dobře.",
      "links": []
    },
    {
      "name": "František Podlipský",
      "reg": 47,
      "about": "V současné době je předsedou Okresního výboru KSČM Tachov. Je členem rady zastupitelstva města Bor, dříve působil jako předseda městského národního výboru a později jako starosta (zastupitelem je od r. 1976 až doposud, předsedou a starostou byl celkem 30 let). Dvě volební období byl zastupitelem Plzeňského kraje, byl i uvolněným předsedou kontrolního výboru kraje, nyní je jeho členem. Mezi jeho koníčky patří TJ Sokol Bor, četba, cyklistika a tenis.",
      "quote": "Jako dlouholetý zastupitel a starosta chápu život nás občanů. V každé rodině se promítají každodenní potřeby. Od zaměstnání, přes veřejnou dopravu, předškolní a školská zařízení, péči o zdraví, kultura, potřeba nákupů zboží a služeb, bezpečnost, pohoda života a klidného stáří. Volební program KSČM se snaží všechny tyto oblasti řešit. Mám pocit, že se dnes moc politikaří a málo hledí na mezilidské vztahy. Chci vnést do politiky rozvahu a zkušenost. Moje krédo: Rodina je základ společnosti.",
      "links": []
    },
    {
      "name": "Zdeněk Hubka",
      "reg": 47,
      "about": "Po dokončení vysoké školy zemědělské se celý život věnuje tomuto oboru. Je odborníkem na zemědělství, životní prostředí a výrobu potravin. Třetí volební období působí jako člen Komise životního prostředí a zemědělství Rady Plzeňského kraje, jedno období byl jejím předsedou. Považuje za velmi důležitou podporu venkovské části kraje, aby nedocházelo k pokračujícímu vylidňování malých sídel. Je také dlouholetým zastupitelem města Kralovice na severním Plzeňsku, v současném volebním období je předsedou kontrolního výboru města. Věnuje se podpoře malých obcí přidružených do Kralovic, pomáhal v nich zakládat osadní výbory. Je také člen výboru Českého svazu chovatelů, aktivní myslivec.",
      "quote": "Svojí odborností by chtěl přispět v oblasti životního prostředí, podpoře zdravých regionálních potravin, ke zlepšování stavu lesů a k vytváření nových vodních zdrojů v kraji. Jako nutnost vidím obnovu programu na zalesňování lesů po kalamitách. Podporuji strategický projekt napojit Plzeň s cca 180 000 obyvateli na záložní zdroj vody. Budu se zasazovat o zkvalitnění života i v menších sídlech kraje a to zejména o dopravní obslužnost, a udržení dostupné zdravotní péče. Kraj musí také pomoci obcím zajistit zdroje pitné vody.",
      "links": []
    },
    {
      "name": "Jaroslav Rehák",
      "reg": 47,
      "about": "Je jednatelem obchodní společnosti s.r.o. s materiálem pro stavebnictví v Plzeňském kraji. Působí už třetí období jako zastupitel, člen Finančního výboru a Majetkové komise města Klatovy. V předchozím období byl také zastupitelem Plzeňského kraje.",
      "quote": "Jako absolvent střední vojenské dopravní školy bych se chtěl věnovat otázce dopravní obslužnosti v Plzeňském kraji a otázce budování silničních obchvatů, což trápí desetitisíce obyvatel a podnikatelských subjektů v našem kraji. Mám zkušenosti z práce ve stavebnictví a v oblasti nákladní autodopravy. Jako stále aktivní sportovec se budu věnovat také problematice sportovní činností mládeže, včetně volnočasového sportu a vytváření podmínek pro sport. Mým životním mottem je: Nepromarni život, važ si přátelství, čas nevrátíš",
      "links": []
    }
  ]
}
