{
  "title": "Programové prohlášení",
  "subtitle": "Rady Karlovarského kraje pro období 2016 – 2020",
  "source": "http://www.kr-karlovarsky.cz/samosprava/Documents/Programove_prohlaseni_RKK_obdobi_2016_2020.pdf",
  "coalition": [768, 53, 112, 720, 1138],
  "parts": [
    {
      "headline": "Úvod",
      "parts": [
        {
          "copy": "My, členky a členové Rady Karlovarského kraje, s vědomím odpovědnosti k občanům kraje za správu a chod našeho kraje, chceme v maximální míře naplňovat volební programy našich stran a hnutí, na jejichž základě jsme byli zvoleni do našich funkcí. Naším cílem je, aby Karlovarský kraj byl všem generacím dobrým místem pro život."
        },
        {
          "copy": "Vycházíme z realistických pohledů na současnou situaci a postavení Karlovarského kraje. Naší snahou je pragmatické řešení problémů při plném vědomí nutnosti udržení fungujících veřejných služeb, zejména zdravotnictví, školství, veřejné dopravy, sociálních služeb, péče o krajinu a řady dalších."
        },
        {
          "copy": "Programové prohlášení Rady Karlovarského kraje pro období 2016 – 2020, složené ze zástupců ANO 2011, Občanské demokratické strany, Hnutí nezávislých za harmonický rozvoj obcí a měst, České pirátské strany a Strany práv občanů, vychází ze znalosti potřeb obyvatel Karlovarského kraje, opírá se o činnost komisí rady a zahrnuje podstatné programové body všech subjektů koalice."
        }
      ]
    },
    {
      "headline": "Priority",
      "list": [
        "Podpora informovanosti občanů Karlovarského kraje o jeho činnosti formou elektronických a tištěných médií, dalších komunikačních technologií a osobním přístupem",
        "Efektivní hospodaření s finančními prostředky a majetkem Karlovarského kraje",
        "Urychlení dostavby dálnice D6 v celém jejím úseku",
        "Komunikace s občany Karlovarského kraje, se starostkami a starosty obcí a měst za účelem aktivního podílu všech zainteresovaných na řešení problémů",
        "Podpora Karlovarského kraje jako turistické destinace",
        "Stabilizace krajského zdravotnictví včetně kvalitního zázemí a odpovídajícího finančního ohodnocení personálu",
        "Maximální využívání zařazení Karlovarského kraje mezi strukturálně postižené regiony s cílem jeho dalšího rozvoje",
        "Prosazování strategické podpory podnikání a inovací",
        "Zavedení pravidelných diskusních setkání s občany měst a obcí kraje s krajskou reprezentací"
      ]
    },
    {
      "headline": "Veřejný rozpočet a ekonomika",
      "list": [
        "Účelné, efektivní, transparentní a hospodárné nakládání s finančními prostředky Karlovarského kraje s cílem trvale zajistit stabilní a vyrovnaný rozpočet kraje po celé volební období",
        "Důsledné rozpočtování finančních prostředků jen v reálných hranicích a zajištění udržitelnosti krajských projektů",
        "Využívání v co nejvyšší míře finančních prostředků z národních i nadnárodních dotačních titulů tak, aby nedocházelo ke korekcím na základě chybných kroků při podávání žádostí a čerpání finančních prostředků",
        "Rozvážné a s maximálním efektem zapojování kraje a jeho orgánů, včetně zřizovaných a zakládaných právnických osob, do programovacího období 2014 – 2020 včetně systematického řešení realizace probíhajících projektů s minimalizací možných finančních ztrát a maximálním prospěchem pro kraj",
        "Podporu projektů, které zvýší rozvoj a uplatnění kvalifikovaných pracovních sil",
        "Vybudování systému centrálních nákupů vedoucích k úspoře prostředků kraje a organizací zřizovaných a zakládaných krajem",
        "Zajišťování finančních zdrojů na předfinancování a spolufinancování projektů s dotací z operačních, rozvojových a EU programů včetně efektivního čerpání evropských finančních prostředků",
        "Finanční zabezpečení základní dopravní obslužnosti na území kraje",
        "Vytváření finančních rezerv pro další rozvoj infrastruktury ve zdravotnictví v působnosti Karlovarského kraje, zaměřený na rekonstrukce budov nemocnic a jejich jednotlivých oddělení",
        "Vytváření příznivých finančních podmínek pro dofinancování příspěvkových organizací kraje zajišťujících sociální problematiku občanů"
      ]
    },
    {
      "headline": "Investice",
      "list": [
        "Odpovědné investování finančních prostředků do smysluplných projektů s cílem omezit neúčelné a nehospodárné výdaje",
        "Zřízení odboru veřejných zakázek a odboru projektového řízení za účelem zkvalitnění činnosti na tomto úseku",
        "Přijetí konečného rozhodnutí o rekonstrukci národní kulturní památky Císařské lázně, pokračování v revitalizaci areálu nemocnice v Chebu a Sokolově, dokončení projektu centralizace nemocnice v Karlových Varech, pokračování projektu transformace sociálních služeb",
        "Nastavení systému posuzování stavu nemovitostí ve vlastnictví kraje za účelem přijetí plánu oprav, investic a hospodaření s majetkem kraje",
        "Úpravu stávajících obchodních podmínek pro dodávku stavebních prací podmínkám nového zákona pro zlepšení procesu zadávání veřejných zakázek a realizace staveb",
        "Průběžné informování veřejnosti o přípravě a realizaci investičních akcí Karlovarského kraje",
        "Umožnění účasti představitelů obcí na výběrových komisích u těch akcí, které se dotýkají obcí"
      ]
    },
    {
      "headline": "Doprava",
      "list": [
        "Spolupráci s ministerstvem dopravy, ŘSD, kraji a dalšími právnickými osobami za účelem urychlení dostavby dálnice D6 ve všech jejích úsecích",
        "Vytváření podmínek pro zvyšování bezpečnosti silničního provozu na silnicích všech tříd v regionu společně se všemi majiteli a správci komunikací",
        "Podporu obcím a městům Karlovarského kraje v jejich úsilí opravovat a rekonstruovat místní komunikace",
        "Podporu pro vyjmutí obchvatu Sokolova z placených dálničních úseků",
        "Modernizaci a rekonstrukce silnic II. a III. třídy, k tomu využívat v maximální možné míře evropských dotací",
        "Optimalizaci a modernizaci veřejné dopravy a dopravní obslužnosti Karlovarského kraje za využití spolupráce s obcemi a městy na konceptu zónově-relačního tarifu",
        "Podporu rozvoje dalších typů doprav",
        "Aktivní vyhledávání nových partnerů pro mezinárodní letiště Karlovy Vary",
        "Zpracování pasportu zeleně podél komunikací ve vlastnictví Karlovarského kraje a na jeho základě přijetí opatření ke zvýšení bezpečnosti silničního provozu",
        "Aktivní podporu oprav a modernizaci železničních tratí",
        "Podporu opravy a rekonstrukce nádraží v kraji (Sokolov, Cheb, Františkovy Lázně) včetně bezbariérového přístupu na nádraží v Chebu",
        "Podporu dopravní obslužnosti v dálkové dopravě na trati 170 v úseku Plzeň-Cheb, zejména ve večerních hodinách",
        "Podporu prodloužení ranního a večerního spoje Pendolina z Chebu do Karlových Varů",
        "Urychlené provedení revize a následně reformy veřejné dopravy v rámci zajišťování základní dopravní obslužnosti kraje včetně zavedení dopravních spojů v pravidelných časových intervalech",
        "Urychlené řešení technického stavu autobusových zastávek, zejména mimo velká města, kde stávající stav neodpovídá definici „bezpečná zastávka“",
        "Zachování konkurenčního prostoru na bázi regionálních dopravních firem",
        "Prosazování vzniku speciálních sezonních autobusových linek (shuttle bus) a jejich zařazení do základní dopravní obslužnosti",
        "Prosazování další podpory cyklodopravy",
        "Podporu ekologické formy integrované veřejné dopravy",
        "Prosazování dalšího rozvoje regionální sítě půjčovny elektrokol"
      ]
    },
    {
      "headline": "Majetek",
      "list": [
        "Hledání úspor v nákladech na správu majetku důsledným dodržováním zadávání veřejných zakázek elektronickou formou (EZAK) i pro příspěvkové organizace kraje",
        "Vytváření podmínek směřujících k efektivnímu centrálnímu nákupu služeb a energií i pro příspěvkové organizace kraje",
        "Přípravu projektů směřujících k úspoře nákladů vynakládaných krajem v souvislosti se správou a provozem budov v majetku kraje",
        "Zajištění podpory transparentní, efektivní a zodpovědné správy a nakládání s majetkem Karlovarského kraje",
        "Pokračování v aktualizaci přehledů nepotřebného a nevyužívaného nemovitého majetku s cílem nabízet jej na webových stránkách realitního serveru a současně na internetových stránkách kraje",
        "Nabízení nepotřebného nemovitého majetku Karlovarského kraje k využití za výhodných podmínek obcím a městům, v jejichž katastru se tento majetek nachází",
        "Aktualizaci ucelené pasportizace nemovitého majetku",
        "Rozšiřování webové aplikace „Přehled majetku Karlovarského kraje“ (http://gis.krkarlovarsky.cz/majkk/budovy/)",
        "Rozšíření zavedeného geografického modulárního informačního systému MISYS",
        "Průběžnou aktualizaci výše pojistného na majetek kraje se snahou o maximální výhodnost a úspornost",
        "Pokračování v majetkoprávním vypořádání krajského majetku, zejména silnic II. a III. třídy, místních komunikací a chodníků mezi krajem, jednotlivými obcemi, fyzickými, právnickými osobami, Ředitelstvím silnic a dálnic ČR a Státním pozemkovým úřadem",
        "Provedení pozemkových úprav na letišti Karlovy Vary ve spolupráci s městem Karlovy Vary tak, aby letiště splňovalo stále se zpřísňující bezpečnostní opatření",
        "Dořešení rekonstrukce národní kulturní památky Císařské lázně",
        "Dokončení energetické koncepce kraje a její předložení Zastupitelstvu Karlovarského kraje"
      ]
    },
    {
      "headline": "Školství a sport",
      "list": [
        "Optimalizaci oborové struktury ve školách zřizovaných Karlovarským krajem v návaznosti na potřeby trhu práce a na stěžejní oblasti hospodářství v Karlovarském kraji (v souladu se Strategií hospodářské restrukturalizace Karlovarského kraje). Jako výchozí podkladové materiály budou využity výstupy z připravovaného Krajského Akčního Plánu (KAP), který je zpracován za přispění odborné veřejnosti. Dopracování krajské koncepce vzdělávací soustavy musí důsledně vycházet z demografického vývoje, z potřeb firem a organizací působících v Karlovarském kraji, z možností pracovního uplatnění absolventů odborných škol.",
        "Podporu technických oborů vzdělání a učňovských oborů ohrožených zánikem, rozvoj spolupráce středních škol se zaměstnavateli a dalšími sociálními partnery, transformace stipendijního programu pro žáky vybraných oborů vzdělání středních škol zřizovaných Karlovarským krajem. Bude se prosazovat, aby znalosti a dovednosti žáků byly po absolvování 1. i 2. stupně ZŠ srovnatelné. Proto bude podporováno ověřování znalostí výstupními testy v pátých a devátých ročnících. Smyslem bude zkvalitnění výuky a porovnání úrovně jednotlivých škol. Již v tomto období by měla mít škola možnost každého žáka směrovat a motivovat podle jeho studijních předpokladů ve výběru vhodného učebního oboru nebo střední školy.",
        "Podporu rozvoje učňovského školství, efektivně rozmístěného v jednotlivých částech kraje. Přitom bude dbáno na skloubení zájmů žáků s potřebami trhu práce v jednotlivých lokalitách. Budou se také hledat vhodné podněty pro zvýšení zájmu zaměstnavatelů o vykonávání odborné praxe učňů a studentů v jejich podnicích a provozovnách.",
        "Podporu v oblasti prevence rizikového chování dětí a mládeže",
        "Podporu environmentální výchovy, vzdělávání a osvěty – pokračování v podpoře krajského střediska ekologické výchovy",
        "Podporu volnočasových aktivit dětí a mládeže, nejen podporu kulturních a sportovních aktivit, ale také činnosti v zájmových organizacích, jako je ochrana přírody, řemeslných dovedností i dalších. Také spolků jako myslivců, hasičů, chovatelů, zahrádkářů, včelařů, kteří pomáhají dětem a mládeži k samostatnému, nejen užitečnému, ale i příjemnému a důstojnému využití volného času.",
        "Zajištění udržitelnosti systému dalšího vzdělávání pedagogických pracovníků a metodické podpory",
        "Zvýšení kvalifikovanosti výuky - finanční podpory studujícím učitelům základních a středních škol zřizovaných Karlovarským krajem, obcemi a svazkem obcí",
        "Účelné čerpání dotací z evropských fondů a z operačních programů pro školství",
        "Podporu zvýšení podílu vysokoškolsky vzdělaného obyvatelstva v Karlovarském kraji včetně finanční podpory studentům vysokých škol, kteří se rozhodnou v kraji zůstat.",
        "Zpracování „koncepce sportu“ včetně pasportizace sportovišť",
        "Finanční podporu sportovních akcí a tělovýchovné činnosti dětí a mládeže",
        "Nastavení pravidel podpory vrcholového sportu",
        "Spolupráci se sportovními organizacemi i o podporu trenérů mládeže",
        "Podporu významných sportovních akcí na území Karlovarského kraje",
        "Posílení ozdravění tzv. speciálního školství",
        "Podporu jakéhokoliv vzdělávání pedagogů, které přispěje ke zvýšení konkurenceschopnosti regionu",
        "Nastavení průhledného a jasného systému přidělování dotací Karlovarského kraje na kulturu, sport a památky tak, aby prostředky směřovaly na potřebné a účelné projekty"
      ]
    },
    {
      "headline": "Věda, výzkum, regionální rozvoj a ICT",
      "list": [
        "Podporu vědy a výzkumu v Karlovarském kraji s důrazem na aplikovanou vědu, umožňující rozvoj a uplatnění kvalifikovaných pracovních sil",
        "Využití dokumentu ČKA “Programu architektury pro krajské volby” za účelem dalšího rozvoje kraje",
        "Pokračování v udělování příspěvků obcím a mikroregionům v rámci Programu obnovy venkova",
        "Přípravu koncepce rozvoje venkova ve všech oblastech života včetně rozvoje podnikání",
        "Podporu regionálním firmám na inovaci v rámci dotačního titulu „inovačních voucherů“",
        "Podporu činnosti Paktu zaměstnanosti Karlovarského kraje",
        "Vytvoření platformy pro větší zapojení laické a odborné veřejnosti do rozhodovacích procesů včetně možnosti participativního rozpočtu",
        "Podporu ekonomického rozvoje okrajových oblastí kraje, zejména se bude pokračovat ve spolupráci s obcemi a mikroregiony",
        "Vyhledávání nových průmyslových zón a jejich zařazení do územních plánů, volné plochy se budou propagovat a nabízet investorům prostřednictvím krajského portálu „Investiční příležitosti“",
        "Jasnou podporu vzniku státem podporovaných průmyslových zón doplněných o zóny regionální s důrazem na využití brownfields",
        "Konsolidace ICT s důrazem na nasazení open-source",
        "Aktualizaci a propojení GIS celého Karlovarského kraje",
        "Podporu smart technologií v Karlovarském kraji",
        "Přehledné zpřístupnění maxima agendy v souladu s platnými zákony a vyhláškami",
        "Poskytování konzultací a poradenství žadatelům pro snadnější orientaci v problematice dotací a jednodušší přípravu žádostí",
        "Pokračování a rozvíjení elektronizace státní správy s cílem, aby občan mohl vyřídit žádost z domova nebo alespoň na jednom místě co nejjednodušším způsobem s minimem dokladů"
      ]
    },
    {
      "headline": "Kultura a památková péče",
      "list": [
        "Podporu zachování a prezentaci bohatého kulturního dědictví Karlovarského kraje také prostřednictvím dotačních titulů na úseku kultury a památkové péče, odbornou a metodickou spolupráci s obcemi, Národním památkovým ústavem a dalšími subjekty,  propagaci kulturních památek a jedinečného kulturního bohatství Karlovarského kraje jak v rámci České republiky, tak v zahraničí",
        "Přípravu koncepce kultury a památkové péče v kraji",
        "Podporu regionální kultury a kulturního vyžití ve městech a obcích Karlovarského kraje",
        "Podporu významných kulturních, společenských a dalších aktivit přispívajících k využití a prezentaci kulturního dědictví kraje",
        "Podporu talentů, významných osobností a inovativních záměrů",
        "Zajištění podílu na případné rekonstrukci Císařských lázní v Karlových Varech s ohledem na výkon funkce orgánu státní památkové péče",
        "Podporu zápisu Karlových Varů, Mariánských Lázní a Františkových Lázní na Seznam světového kulturního a přírodního dědictví UNESCO v rámci nominace „Významné lázně Evropy“",
        "Podporu zápisu vybraných oblastí Krušných hor na Seznam světového kulturního a přírodního dědictví UNESCO v rámci nominace „Hornická kulturní krajina Krušnohoří“",
        "Větší otevřenost kulturních zařízení zřízených krajem veřejnosti a v rámci programu „Děti, mládež a kultura“ bude podporována kulturní výchova dětí a mládeže",
        "Zajištění propojení kulturních cílů se systémem propagace cestovního ruchu na území kraje",
        "Účelné a hospodárné využívání prostředků Evropské unie a dalších zdrojů na obnovu kulturního dědictví v Karlovarském kraji",
        "Finanční a marketingovou podporu tradičních akcí v jednotlivých městech (Karlovarský filmový festival, hudební festival FIJO, Valdštejnské hry, tradiční akce v Sokolově, Chodově, Ostrově apod.)"
      ]
    },
    {
      "headline": "Cestovní ruch a lázeňství",
      "list": [
        "Podporu destinační agentury s cílem zajištění další propagace Karlovarského kraje jako lokality pro aktivní dovolenou občanů všech věkových kategorií, pěší turistiku a cykloturistiku, vodáctví a propagaci horských středisek",
        "Zpracování koncepce rozvoje cestovního ruchu na území kraje, zajištění její realizace a kontrola jejího plnění",
        "Podporu a spolupráci se všemi subjekty v oblasti cestovního ruchu a lázeňství",
        "Definování role Karlovarského kraje na úseku lázeňství, vědy a výzkumu v této oblasti",
        "Vypracování strategie marketingu a podpory lázeňského cestovního ruchu v zahraniční prostřednictvím agentury destinačního managementu a ve spolupráci se zástupci všech lázeňských měst",
        "Vypracování krátkodobé a dlouhodobé strategie marketingu pro český trh"
      ]
    },
    {
      "headline": "Sociální oblast",
      "list": [
        "Podporu rodin, seniorů a péči o ohrožené děti",
        "Podporu neziskového sektoru, dobrovolnické činnosti a rozvoj společenské odpovědnosti",
        "Vytváření sítě sociálních služeb tak, aby co nejvíce odpovídala potřebám obcí, měst a jejich obyvatel a zajišťovala kvalitu poskytovaných služeb",
        "Podporu takových služeb, aby senioři mohli žít ve svém domácím prostředí co nejdéle",
        "Podporu terénní, ambulantní a odlehčovací služby a zajištění podpory rodinám pečujícím o své blízké",
        "Vytváření podmínek pro uživatele sociálních služeb, kteří potřebují specializovanou pobytovou formu péče",
        "Podporu domovů pro seniory a domovů se zvláštním režimem a zasazování se o zvýšení kvality péče na celém území Karlovarského kraje",
        "Vytváření podmínek pro osoby se zdravotním postižením, aby mohli žít plnohodnotný život v oblasti vzdělávání, práce, volného času a bydlení",
        "V oblasti investic klást důraz na provozní udržitelnost z hlediska nákladovosti",
        "Položení důrazu na péči o seniory, kterým jako občanům kraje budou zajištěny slevové bonusy prostřednictvím dotované karty – „Senior pas“",
        "Zajištění systémové spolupráce s městy a obcemi v kraji při řešení sociální politiky kraje vytvořením nové Komise Rady pro plánování a financování sociálních služeb, složené ze starostů a místostarostů",
        "Pokračování v transformačním procesu sociálních služeb v kraji, jehož podstatou bude vyvedení vybraných klientů z ústavní péče do alternativních služeb",
        "Přípravu a zpracování zákonodárné iniciativy kraje v oblasti náhradní rodinné péče, která by měla vést ke zlepšení postavení přechodných a trvalých pěstounů",
        "Podporu kulturních aktivit menšin",
        "V odstraňování bariér a sociálních problémů v oblasti národnostních menšin",
        "Podporu uplatňování zákonnosti a pořádku v problémových lokalitách kraje, podporu programů sociální prevence a vytvoření programu prevence kriminality",
        "Prosazování a uplatňování účinného a udržitelného systému financování sociálních služeb",
        "Podporu programů sociální prevence ve vyloučených lokalitách, zaměřené zejména na práci s mládeží",
        "Přípravu legislativních návrhů pro vyplácení sociálních dávek tak, aby se posílily pravomoci obcí proti osobám, které je zneužívají, s cílem vázat část sociálních dávek na práci pro obce",
        "Přípravu a podporu legislativních návrhů na zvýšení právní vymahatelnosti dodržování pravidel občanského soužití",
        "Zpracování nového kvalitního krajského střednědobého plánu rozvoje sociálních služeb jako základního dokumentu pro fungování krajské sítě sociálních služeb",
        "Zavedení krajského informačního systému sociálních služeb",
        "Zavedení krajské evidence unikátních žadatelů o umístění do pobytových zařízení a čekatelů na ambulantní či terénní sociální služby pro seniory nebo osoby se zdravotním postižením"
      ]
    },
    {
      "headline": "Životní prostředí",
      "list": [
        "Podporu snižování emisí u zdrojů znečištění a zlepšování kvality ovzduší v obcích",
        "Realizaci „kotlíkových dotací“",
        "Podporu obcí při plnění plánů odpadového hospodářství kraje a obcí",
        "Finanční podporu těch subjektů, které přispívají ke zlepšení stávajícího stavu odpadového hospodářství",
        "Snižování produkce odpadů a efektivní management odpadového hospodářství",
        "Prosazování projektů v oblasti odpadového hospodářství za účelem větší osvěty mezi občany kraje",
        "Větší rozvoj informování a osvěty u občanů kraje v oblasti péče o přírodu a krajinu",
        "Péči o chráněná území a chráněné druhy",
        "Podíl a podporu omezení výskytu invazivních druhů na území Karlovarského kraje",
        "Podporu ochrany vody a její zadržování v krajině spolu s efektivním čištěním odpadních vod",
        "Vytvoření finančního grantu pro podporu ochrany a údržby vodních ekosystémů, s jehož podporou budou moci vlastníci vodních ploch zvýšit jejich efektivitu, popřípadě zlepšit charakter jejich využití. Zacílení bude primárně na znečištěné vodní toky.",
        "Podporu vybraných činností a prostředků k zachování kvalitních lesů včetně rozšiřování možnosti využívání lesů k výchově a odpočinku",
        "Snaha o vrácení příspěvku na hospodaření v lesích minimálně na původní částku a provedení revize současných pravidel pro přidělování těchto příspěvků",
        "Prosazování opatření vedoucí k optimalizaci početních stavů zvěře a jejich prostředí",
        "Propagaci potravin vyrobených v regionu a spotřeby domácí produkce",
        "Každoroční vyhodnocování a oceňování nejlepších výrobců a prodejců",
        "Podporu včelařů, chovatelů, zahrádkářů, myslivců a dalších spolků v Karlovarském kraji",
        "Umožnění soukromým zemědělcům zdarma inzerci v Krajských listech",
        "Zjištění, kde v majetku kraje dochází ke zbytečným únikům energie a kde se zbytečně plýtvá",
        "Prioritní řešení energetických ztrát a efektivnosti vytápění budov ve vlastnictví kraje",
        "Řešení optimalizace spotřeby elektrické energie"
      ]
    },
    {
      "headline": "Zdravotnictví",
      "list": [
          "Zajištění dostupné a kvalitní péče pro občany a návštěvníky kraje s perspektivním rozvojem všech zdravotnických zařízení ve vlastnictví kraje a obcí",
          "Vypracování životaschopné krajské koncepce zdravotnictví s určením priorit, a to ve spolupráci s krajskými odborníky",
          "Vytvoření systému spolupráce nemocnic, který zajistí, že se síť nemocnic bude chovat jako funkční celek",
          "Podporu na udržení ekonomicky stabilního chodu poskytovatelů zdravotních služeb zřizovaných krajem",
          "Udržení vysoké úrovně Zdravotnické záchranné služby Karlovarského kraje a pracovat na zlepšování její materiální a technické základny",
          "Prosazování záměru na zřízení komplexního onkologického centra",
          "Prověření možnosti zřízení traumacentra ve spolupráci se zdravotními pojišťovnami se záměrem jeho umístění do nemocnice v Karlových Varech, která již dnes vyhovuje požadavkům na technické i personální vybavení",
          "Budování dostupnosti akutní zdravotní péče mimo klasickou ordinační dobu ve všech okresních městech a v Ostrově",
          "Zajištění kvalitní následné a rehabilitační péče",
          "Podporu paliativní péče a to jak lůžkové, tak mobilní",
          "Vytváření takové situace, kdy nebude rušena ani omezována ústavní péče o děti do 3 let, která je stejně důležitá jako náhradní rodinná péče"
      ]
    },
    {
      "headline": "Bezpečnost a krizové řízení",
      "list": [
        "Aktivní podíl na řešení bezpečnostní situace v Karlovarském kraji v rámci jednání",
        "Bezpečnostní rady kraje a na pravidelných koordinačních poradách se složkami IZS, pomocných složek IZS a dalších subjektů, které mohou přispět k řešení bezpečnosti a krizových stavů",
        "Vytvoření nového bezpečnostního portálu kraje jako komunikační a informační platformy pro řešení krizových stavů a bezpečnostních hrozeb na území kraje,  k předávání informací z oblasti prevence, dopravní situace a dalších informací pro občany",
        "Přípravu záměru vybudovat nové centralizované pracoviště IZS",
        "Společné zpracování dokumentu se složkami IZS, který bude detailně popisovat",
        "Bezpečnostní politiku kraje, včetně nástrojů, jak předcházet bezpečnostním hrozbám a krizovým stavům",
        "Vytváření typových projektů prevence kriminality pro potřeby měst a obcí v kraji",
        "Vytvoření analýzy a metodiky k bezpečnostní situaci v kraji pro následné využití při řešení bezpečnostních a krizových stavů ve městech a obcích",
        "Vytvoření nástroje pro řešení protidrogové politiky v kraji",
        "Jednání s představiteli Armády ČR o možnostech vytvoření vojenské posádky v Karlovarském kraji",
        "Podporu ochrany státní hranice formou spolufinancování technických prostředků k její ochraně",
        "Pravidelnou aktualizaci Krizového plánu Karlovarského kraje s ohledem na nově vznikající rizika",
        "Podporu rozvoje a modernizace Integrovaného záchranného systému (IZS), jednotek sboru dobrovolných hasičů a dalších organizací podílejících se na plnění úkolů v rámci IZS jako nepřetržitě fungující služby občanům pro ochranu jejich života, zdraví a majetku",
        "Maximální využívání fondů pro financování rozvoje všech složek podílejících se na IZS",
        "Každoroční prověření funkčnosti systému krizové připravenosti orgánů Karlovarského kraje a orgánů obcí k řešení mimořádných událostí, živelných pohrom, technických a technologických havárií a krizových situací"
      ]
    }
  ]
}
